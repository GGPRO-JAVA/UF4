# 1. Introducció

Els bucles són estructures de control que permeten repetir un conjunt d'instruccions diverses vegades. Aquesta repetició es realitza mentre es compleix una determinada condició o fins que es compleix una condició específica, segons el tipus de bucle utilitzat. Si el bloc a repetir conté més d'una instrucció, és habitual agrupar-les mitjançant un delimitador de bloc (com ara claus {} o altres símbols segons el llenguatge).

- `Bucle for`
- `Bucle while`
- `Bucle do-while`

Tot problema que requerisca repetició pot fer-se amb qualsevol dels tres, però segons el cas sol ser més senzill o intuïtiu utilitza l'un o l'altre.  
Com a regla general és recomanable:

- Utilitzar el bucle **`for`** quan es conega per endavant el nombre exacte de vegades que ha de repetir-se el bloc d'instruccions.
- Utilitzar el bucle **`while`** quan no sabem el nombre de vegades que ha de repetir-se el bloc i és possible que no haja d'executar-se cap vegada.
- Utilitzar el bucle **`do-while`** quan no sabem el nombre de vegades que ha de repetir-se el bloc i deurà executar-se almenys una vegada.

Aquestes regles són generals i, normalment, s'usarà un tipus o altre en funció de les necessitats. Però cal tindre en compte que, amb major o menor esforç, pot utilitzar-se qualsevol de les tres indistintament.
